Arvrurvs · 141

quaecumque est, meos honores usurpauerit. iam faxo
’ huius eam ipsius inlicitae formonsitatis paeniteat’
et uocat confestim puerum suum, pinnatum illum et
satis temerarium, qui malis suis moribus contempta dis-
5 ciplina publica, flammis et sagittis armatus per alienas
domus nocte discurrens et omnium matrimonia corrum-
penS, impune committit tanta flagitia et nihil prorsus
boni facit. hunc, quamquam genuina licentia proca-
cem, uerbis quoque insuper stimulat et perducit ad
ιο illam ciuitatem, et Psychen (hoc enim nomine puella
nuncupabatur) coram ostendit. 31. et tota illa perlata
de formonsitatis aemulatione fabula, gemens ac fremens
indignatione, ‘per, ego, te,’ inquit, ‘maternae caritatis
foedera deprecor, per tuae sagittae dulcia uulnera, per
15 flammae istius mellitas uredines, uindictam tuae parenti
sed plenam tribue, et in pulchritudinem contumacem
reuerenter uindica, idque unum et pro omnibus uni-
cum uolens effici: uirgo ista amore flagrantissimo tenea-
tur hominis extremi, quem et dignitatis et patrimonii
ω simul et incolumitatis ipsius fortuna damnauit, tamque
infirmi ut per totum orbem non inueniat miseriae suae
comparem'
sic effata et osculis hiantibus filium diu ac pressule
sauiata‚ proximas oras reflui litoris petit, plantisque
ας roseis uibrantium fluctuum summo rore calcato, ecce
iam profundi maris sudo resedit uertice, et ipsum, quod
incipit uelle, ei statim quasi pridem praeceperit, non mo-
ratur marinum obsequium. adsunt Nerei filiae chorum
canentes et Portunus caerulis barbis hispidus, et grauis
30 piscoso sinu Salacia, et auriga paruulus delphini Palae-
mon. iam passim maria persultantes Tritonum cateruae;
hic concha sonaci leniter bucinat: ille serico tegmine

 

