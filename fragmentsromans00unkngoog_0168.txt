nnvnmvs “rr 159

cacumine sic eam grauiter commotus adfatur: ‘ego qui-
dem, simplicissima Psyche, parentis meae Veneris prae·
ceptorum immemor, quae te miseri extremique hominis
deuinctam cupidine infimo matrimonio addici iusserat,
5 ipse potius amator aduolaui tibi. sed hoc feci leuiter,
· scio; et praeclarus ille sagittarius, ipse me telo meo
percussi, teque coniugem meam feci, ut bestia scilicet
tibi uiderer, et ferro caput excideres meum, quod istos
amatores tuos oculos gerit! haec tibi identidem semper
10 cauenda censebam, haec beniuole remonebam. sed illae
quidem consiliatrices egregiae tuae tam perniciosi magis-
terii dabunt actutum mihi poenas; te uero tantum fuga
mea puniuero’ et cum termino sermonis pinnis in
altum se proripuit.
15 25. Psyche uero humi prostrata et quantum uisu
’ poterat uolatus mariti prospiciens extremis affligebat la-
mentationibus animum. sed ubi remigio plumae raptum
maritum proceritas spatii lecerat alienum, per proximi
fluminis marginem praecipitem sese dedit. sed mitis
ω fluuius, in honorem dei scilicet qui et ipsas aquas urere
consueuit, metuens sibi, confestim eam innoxio uolu-
mine super ripam florentem herbis exposuit. tunc
forte Pan deus rusticus iuxta supercilium amnis sedebat,
complexus Echo montanam deam eamque uoculas omni-
ις modas edocens reccinere. proxime ripam uago pastu
lasciuiunt comam fluuii tondentes capellae. hircuosus
’ deus sauciam Psychen atque defectam, utcumque casus
eius non inscius, clementer ad se uocatam sic permulcet
uerbis lenientibus: ‘puella scitula, sum quidem rusti·
30 canus et upilio, sed senectutis prolixae beneficio multis
experimentis instructus. uerum, si recte coniect0, quod
profecto prudentes uiri diuinationem autumant, ab isto

 

